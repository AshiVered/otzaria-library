% שאלה קע

*ששאלת* כבד {לוח השמטות: של עוף} שהיה ירוק ככרתי (גרי"ן בל"א. וירד"י בלעז) ונשלק וחזר למראה כבד מבחוץ. אבל לא מבפנים. מהו.

*תשובה* 

[^1]*זה* היה מעשה והכשירוהו. כמ"ש בפר"ח (סנ"ב) וטעמם. כיון דלא נפל לאור בפנינו. וחזר עורו למראית כבד. אגלאי מילתא דמחמת חולי הוריק. ולפיכך בפנים עמד בשנויו. ואילו היה מחמת האור. עקר שליטת האש הוא מבחוץ ע"כ. *והך* טעמא כדי {כדאי} לסמוך עליו. היכא דלא ידענו דנפלה לאור. וכדמשמע מלישנא דפר"ח בההוא עובדא. *ברם* היכא דודאי נפלה לאור. ליכא למסמך עלה דההיא הוראה אימא אדרבה עיקר שליטת האש בפנימיות האיברי' יותר מבחיצוניותם שהוא גס יותר. ואין חום האור שולט בו כל כך מהר. כמו בפנימיותם. שהוא דק רך ורפה ביותר. לפיכך יותר עלול הוא לשינוי מאד. ואינו חוזר למראיתו מהרה. כמו בחיצוניות.

[^1] דין כבד שהוריק ונשלק וחזר למראה כבד בחוץ ולא בפנים


*תדע* שהרי כשנפלה לאור. ולא נשרפו אפילו כנפיה היותר חיצוניות. אעפ"כ צריכה בדיקה. חוששין שמא נשתנו איברים שבקרבה. אע"פ שלא נגע האור בשטחה החיצון. ולא שלט אפילו בנוצה שלהן. עם שהאור נאחז בהן חיש קל מהרה אף ברחוק בהריחו אש. הא על כרחך לומר. שכל החיצון חיצון יותר. הגס הגס הוא. חזק יתר הרבה. דלא שלט נורא בגשמהון. וריח נור לא עדת בהון אפ"ה אפשר דשלט בקרבים בפנימיים לדקותם יותר. עלולים המה להתפעל מחום האש יותר. ככה נאמר אנחנו באיברים פנימים עצמם. שתוכיותם עלול להתפעל מחמימות האור. יותר משטחם החיצוני. כך נ"ל פשוט. יעב"ץ.
