% שאלה קפה

*עד* השאלה דלעיל (סקע"ב) חזרו ושאלו אותי ע"ד הקריעה איך יתנהג בה. *והשיבותים* דבר. כי בזה נ"ל פשוט שחייב לקרוע. לפי שאין ז"י משתה כי"ט של תורה. שהרי אינו אסור במלאכה שאינה של אוכל נפש (רק בדבר מלאכת טורח ושיהוי. ודאי נאסר החתן כמו בח"ה. שלא יתבטל משמחת אשתו) וכיון שכן. ודאי לא עדיפי זי"מ מח"ה דאוריתא. דתנן בהדיא שקורעין קרוביו של מת. וכן על שמועה קרובה. מיהו זה האיש ספרדי הוא. אם אין הספרדים נוהגין לקרוע בח"ה על שאר מתים חוץ מאו"א. אזי ינהוג גם חתן בימי משתה כמנהגם בח"ה.
