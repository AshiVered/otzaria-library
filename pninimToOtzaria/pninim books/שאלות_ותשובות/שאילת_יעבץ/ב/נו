% שאלה נו

שוב כתב אלי בענין זה וז"ל: ך"ח אלול תקכ"ה לפ"ק קעח"ג:

*מחיה* חיי' יכתבהו בספר החיים ה"ה כבוד אהו' אדמ"ו הרב המאה"ג מעוז ומגדול חריף ובקי בכל התורה גאון מפורסם נ"י ע"ה פ"ה כש"ת מוהר"ר יעקב ישראל נר"ו יאיר לעולמים. 

*אקוה* שהגיע ליד אמ"ו אגרת שלי מן ד' אלול העבר. ומה מאד אבקש ממ"ו למחול עכ"ת מ"פ ולהדיעני מה זה ועל מה זה ולמה בושש תשובת האב"ד דשם לבוא אלי כתוב כמדומה טמן ידו בצלחת. והשיב אחור ימינו מלהשיבני על כל האגרותיים שכתבתי לו מחמת שנתחלף מאוהב לאויב. על שאפשר נודע לו משאלת הבה"כ שכתבתי לאדמ"ו. והנה האמת אגיד ולא אכחיש ממ"ו שבתחלה כתבתי השאלה הנ"ל להאב"ד דשם והטעם יובן מאליו למ"ו. ולאחר כמה שבועות. זאת אשר השיב לי ע"ד השאלה אודות בה"כ בט"ז סימן קנ"א פסק דבעליות צריך להתנהג בקדושה משום שהתפלה עולה למעלה לשמים ודבר המאוס יפסיק עכ"ל הט"ז וזה לא שייך במחיצה המפסקת וכ"מ מחצר קטנה שנפרצה לגדולה וכהנה רבות לפיכך בנדון שכתב מעלתו אם אין חלון בכותל אפילו לכתחלה אין להחמיר עכ"ל של הגאון הנ"ל. והשבתי לו שכמדומה רצה לדמות דין זה לדין הנזכר בא"ח סימן שס"ד סעיף ג' ואין הנדון דומה לראיה כלל וכלל דשם אם אין כותלי קטנה מופלגים ג"ט מכתלי אורך הגדולה הקטנה ניתרת ע"י נראה מבחוץ ושוה מבפנים. והטעם דאמרינן חזינן כאלו ראשי הכניסה של כותלי הקטנה הם סניפין לשתי כתלי אורך הגדולה יע"ש אמ"ו. ובנ"ד הוא להיפך דאם ראשי הכניסה של כתלי חדר הקטנה הם סניפין לאורך הכותל המזרחית של בה"כ כאשר באמת כן הוא. נמצא יפה כחו של הדיוט מכחו של הקדש. כי אילולי כן היה צריך ההדיוט הנ"ל לבנות מחיצה רביעית לחדרו. עכשיו הוא מרויח במה שמשתמש בכותל המזרחית של בה"כ בלי הצטרכות לבנות מחיצה הרביעית מחמת שראשי הכניסה מהחדר שלו הם סניפין ונוגעים בכותל הבה"כ ומה"ת להתיר אפילו אי ליכא חלון ומכ"ש בחלון עכ"ל שכתבתי לו. והנה אחר זאת כתבתי השאלה הנ"ל למ"ו והשיב לי מיד כיד ה' הטובה עליו וכדרכו והתנהגותו בגודל ענוותנותו. אחר זאת כתבתי כמה פעמים להגאון אב"ד הנ"ל מפרטי דברים המתהווים בכאן ונוגעים אליו. ואין קול ואין עונה. ובודאי אחת משתי אלה גורם או בשביל וכו'. או אפשר מצד מאיר פרוסטין ימ"ש שהבאיש ריחי אצלו. והנה מאז עד עתה מבקש אני בין כתבי קודש של מ"ו מה שכתב לי בתורה שבכתב הן מתשובותיו בענין השאלות והן באגרת ששלח לי ומשתעשע אני בהם ומנשק אותם בכל לבי. כי רואה אני מה בין כו'. ואדוני מ"ו חכמתו כמלאך אלקים בודאי. מנאי אפר כירה המשתוקק במהרה לראותו ולנשק כפות ידיו ורגליו וארכובתו מנורה הטהורה והמתאבק בעפרו הננער ידיד נפשו וא"נ לנצח הדש"ת בכל לב הניתק לעשה. הטרוד יהושע ליפשיץ מאפטא מ"ץ פה ק"ק הנ"ל. 


*תשובה*

[^ שגגת תורה בד"ז]*בענין* שכתב המשיב לו וכ"מ מחצר קטנה שנפרצה לגדולה. כמדומה אני כוונתו למ"ש בא"ח סע"ט. *איברא* ל"ד כאוכלא לדנא. גם טעה שאין שם מחיצה מפסקת. וצריכין למודעי מ"ש אני בס"ד במו"ק ספ"ו על המ"א. אז יבין וישכיל את זאת. שהוא טעות בפשט הגמרא. ואפי' יש חלון פתוח. לא איכפת לן ביה מידי. רק שלא יגיע ריח רע לבה"כ. ובלבד שלא יעשה שם תשמיש מגונה. אף של חול בעלמא. אפי' בחלון סתום אסור. כמ"ש בתשובתי בס"ד. יעב"ץ:
