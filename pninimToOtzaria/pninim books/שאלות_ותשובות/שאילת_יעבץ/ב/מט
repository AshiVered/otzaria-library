% שאלה מט

[^ דין אשה שנאנסה בשינה]*ראיתי* בס' חדש ח"ב מחבור שו"ת של מחו' הג"מ מאיר א"ש ז"ל. דשקיל וטרי אם אונס שינה הוי אונס. באשה שנאנסה ונתעברה. משום דא"א שלא הרגישה מחמת היות הזרע יורה כחץ. מאחר שנתעברה מהביאה. *הנה* שכחו השואל והנשאל מקרא מלא בתורה מעשה דלוט. שלא ידע בשכבה. והרי דברים ק"ו. אם האיש המוציא זרעו בתשמיש בשינה. יכול שלא ידע ולא ירגיש בבעילה. כ"ש האשה. שבודאי אין הרגשת יריית הזרע נרגשת לאשה. כמו לאיש עצמו. הא ודאי. אע"ג דאמרו איהי קים לה ביורה כחץ. איהו לא קים ליה. מ"מ היורה כחץ כענין לוט. שהרי הוליד ודאי מרגיש יותר. אלא מאי א"ל למימר. אע"פ שבודאי מרגיש ביציאת הזרע. נדמה לו שהוא חלום. כדרך שמוציא זרע בחלומו. ה"ה לאשה שאין חיוב שתדע ותבין בשינה. שבא עליה איש. עם היותה מרגשת יריית הזרע. סבורה שבחלום בא עליה איש. כ"ש שאין הכרח שתרגיש האשה יריית זרע בשנתה. כדרך שמרגשת בהקיץ (ועיין ספר האגרת דפוס שני (דיט"א) בהגה שניה מעשה שהיה בארמאית) וכבר אמרו שאין אונס בעריות אלא בישן. לכן נ"ל פשוט דאתתא שריא יעב"ץ.
