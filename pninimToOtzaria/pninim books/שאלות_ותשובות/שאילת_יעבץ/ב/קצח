% שאלה קצח

א' דר"ח טבת תקכז"ל בעת"ג יצ"ו.

*שלום* לכבוד אהו' אמ"ו הרב המאה"ג הגאון המפורסם והאמיתי. נ"י ע"ה פ"ה כש"ת כמהור"ר יעקב ישראל נר"ו יאיר ולא יכבה. ביום ו' העבר נגה לי דאתי לידי כת"י הטהור. אשר נמנע ממני זה זמנים טובא וברכתי ברכת הנהנין. וצר לי מאד כו'. ולא כמו שהבין מ"ו לפי ששמשתי את הקרחי חשוד אני על מחלוקת כו'. אכן מה אעשה חלילה להיות סרבן בתוכחתו למאן בדבריו: מ"ש אדמ"ו שבאתי בדברי תחרות וקנטור חלילה לי להקל ראשי נגד צדיק ויסוד עולם כמותו י"ב ולחשדני בריב ומצה כו'. אפשר הפרזתי על המדה באיזה דבור כו'. וכדי שלא להוציא הנייר חלק מד"ת. 1 אשאל דבר קטן ממ"ו מה שנתקשיתי בו. והוא שבכאן מנהג אשכנז להם והיו קוראין בשמיני עצרת בס"ת ומתחילין מכל הבכור וכמו שמחלק הב"י בסימן תרס"ח דכשחל בחול מתחילין מכל הבכור. ובשבת עשר תעשר דלא כמ"א בשם מנהגים דלעולם מתחילין עשר אפילו בחול מפני שהוא זמן מעשרות. ובטור  סימן הנ"ל מביא תחלה דעה קמייתא וק"א מחלק בין שבת לחול כנ"ל. ואח"כ מביא דעה שניה וז"ל ויש נוהגים להתחיל תמיד עשר אפילו בחול מפני וכו' עכ"ל. וכנראה שדעה הראשונה נראה לו להטור עיקר לפי שמביא דעה שניה בשם ויש נוהגים על דרך סוגיית הפוסקי' כי שמביאין דעה שני בשם ויש מי שאומר. הוא מפני שסברא הראשונה היא נראה להם עיקר. ומעתה קשה לי על מנהג פולין שמתחילין תמיד עשר אפילו בחול. ועבדי דלא כהלכתא. 2 ותו צ"ע במגילה דף ל"א ע"א איתא שם להדיא י"ט האחרון של חג קורין כל הבכור מצות וחוקים ובכור. ופירש"י בזה קורין כל הבכור. אלא שמתחילין עשר תעשר מפני וכו' עכ"ל והוא קצת נגד משמעות הגמרא. דא"ל דמצות וחוקים דקאמר הש"ס היינו נמי עשר תעשר. הכי הו"ל י"ט האחרון קורין מצות וחוקים וכל הבכור אלא ש"מ דכל הבכור דקאמר הש"ס היינו שמתחילין מכל הבכור ולא מעשר תעשר: ותו אי מצות וחוקים קאי על עשר תעשר קשה מאי צורך רש"י לפרש אלא שמתחילין עשר תעשר פשיטא הא אין קורין למפרע: לכן אבקש יורנו רבנו במח"כ א"פ תוכן כוונת רש"י והטור בזה ואדע כי נענע לי והרכין לי ראשו. 3 גם ישאל נא מ"ו לגיסי המקושר מה עשו רשעי עמי נידון השוחט שאסרתיו ע"פ הדין והם רוצים לכוף אותי ע"פ השררה להניח אותו לשחוט גם נידון הנערים שעושין הגבינות בכאן. אשר אסרתי אותם להבא מטעם שכתבתי לגיסי הנ"ל ורוצים בכל להכריחני ע"פ השררה להכשיר אותם אשר לא נשמע ולא נראה כזאת בכל העולם. וכתבתי מזה להגאב"ד אין קשב ממנו. וכמדומני שגם ידו במעל הזה שמתקוטטים עמי כו'. ועכשיו אפשר שגילה מזה להאב"ד גלל כן אינו כו' ואהיה עבד נרצה למ"ו כל ימי. יהושע ליפשיץ מאפטא.

*תשובה*

1 *על* אחרון ראשון והנה דבר השוחט ונערים עושי הגבינות הנזכרים בכתב מע"ל הלז. דברים נעלמים הם ממני. לא שמעתי עד כה. ואם יש ממש בדבר וטעם כעקר לרדפם ולהדפם. על זאת נאוו לך תהלות. כי על כן הובאת הנה. לעמוד על משמרת ה' להשגיח על תקנת הרבים. לשמרם ממכשולי האיסורים. והלב יודע אם לעקל בית הבדאי הוא צריך. 2 ושארי דברי מנהגים שבין בני פולין ואשכנז נהרא נהרא ופשטיה נהרא כפשטיה. ליזיל. אין לעורר בשביל כך שום תחרות.
