% שאלה מא {מד}

[^1]*אותה* אלמנה שילדה. ואמרה מפלוני נתעברה. והוא מכחישה. *צריך* לחוש לדבריה. להזהר בולד. שאסור בקרובות פלוני. כמבואר אצלי במ"א בס"ד. וכן לענין יו"ח. ח"ו שלא יארע שיפטר בלא ז"ק אחר. כי אז אשתו זקוקה מספק בלבד. ולאו בת יבום היא. כמבואר בסקנ"ו. *אך* צ"ע אם יפטר בלי בנים מאשתו. היאך דינה לענין קדושין ונשואין לזר. קודם חו"י. אפילו במזיד. שיש בזה שני ספקות אע"פ שאינן מתהפכין. כ"ש שהאשה יכולה לומר שיודעת ברי שהולד ממנו. אע"פ שכנראה שא"א לה לידע זה בודאי גמור: מ"מ אינו נמנע ע"פ עד או עדים. שראו שפלוני בא עליה. ולעולם בכ"מ תולים במידי דשכיח ומצוי. ואחרים לא היו מצוים לה כמוהו שראוהו כ"פ מתייחד עמה. ועוד שהזונה מסייעה. והאשה הזקוקה מאמינה לדבריה. וכה"ג דאין לבה נוקפה. אפי' באיסור א"א אין מוציאין אותה מבעלה מפני הספק. *ופשוט* שאינו חייב במזונות הולד כלל. עמ"ש בס"ד סע"א. ואינו יורשו. *עוד* צ"ע אם אחר זמן יחזור פלוני ויודה שהוא בנו. אם נאמן לפטור אשתו מחוי"ב. וכן אם נאסר אז הולד בקרובות פלוני דבר תורה. וכן אם נאסר פלוני בקרובות הולד ודאי. דלא לתפסו קדושין לגמרי בהני ובהני. או שמא צריכות גט מספק. כל זה צ"ע למעשה שלא יבוא. 

[^1] אלמנ' נתעברה ואמר' מפלוני הוא והוא מכחישה 


*אבל* פשיטא דנאסר מיהא פלוני בקרובות. אף בהודאה דלאחר הכחשה. דשוי אנפשיה חתיכה דאיסורא. *וכן* נאמן להורישו ממונו בכל אופן. *אכן* לירשו אני מסופק. אם נאמן להפקיע ירושה מיורשי הולד. בהודאה שקדמה לה הכחשה. אע"פ שעכשיו שניהם מודים. וגם אפילו בהודאה דמעיקרא איכא לספוקי במופקרת. דילמא אפקרה נפשה נמי גבי אחריני. ואיהו לא מצי למטען ודאי בנו הוא. א"כ במאי מיפקעא נחלה דאורייתא מהראוי לה ודאי. אע"ג דבודאי לחומרא דיינינן ליה כבריה. ובכל זה עיין במ"ש במקום אחר באורך יעב"ץ.
