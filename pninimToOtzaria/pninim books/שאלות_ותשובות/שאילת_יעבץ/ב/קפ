2
% שאלה קפ

[^1]*ואם* אסור להכנס לבית המשתה תוך ל' או תוך יב"ח דאו"א בשבת. כתבתי בחבורי דכל סעודה של שמחה. כמו דחתן וכלה בז"י משתה. ודאי אין חילוק בין שבת לחול. שהרי אין ז"י בלי שבת. וכ"ש בשבת שיש בו שמחה יתרה מבחול. פשיטא דאסור בימי משתה דחו"כ (מ"מ נראה שאם הוא קרוב לחו"כ יש מקום להקל משום דמחזי כפרהסיא. אם נמנע מלעשות ולא גרע מתוך ז' דאינו נוהג דבר של פרהסיא. ואם קראוהו לעלות לתורה מחויב לעלות. ה"נ הרי הוא קרוא אל המשתה מסתמא. כ"ש בתוך ל') אלא מיהא בסעודה שאין בו שמחה כל כך. כמו של שבוע הבן שעושין בליל שבת לזכר הנולד. או אפילו דברית מילה. יש להקל בשבת. אצ"ל לסעוד אצל חברו לעונג שבת בלבד. דשרי לאבל אחר שבעה. *וכן* לסעודה שעושין בשבת כשהיולדת עומדת והולכת לבה"כ. וכל זה אף לדברי חומר המנהג. שזכר בהגה דש"ע (ס"ב) שלא לאכול בשום סעודה כל יב"ח חוץ לביתו. היינו דווקא בחול בלבד. כך נ"ל. *ופשוט* דשאר אבל תוך ל'. שוה בענין זה לאבל דאו"א תוך יב"ח. בין להחמיר. בין להקל. 

[^1] אם מותר לאבל להכנס לבית המשת' בשבת ובשום סעודה
