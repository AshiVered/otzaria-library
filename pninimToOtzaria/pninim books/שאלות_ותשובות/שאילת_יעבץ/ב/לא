% שאלה לא

[^ עוד בנדון מלוה שביד רבים]*עוד* הגידו לי. שפסקו במי שהניח מלוה ביד הצבור. שנתחייבו לו באיזה אופן. שבכור יטול בה פי שנים. דהו"ל כמונח בבנקו. שהוא ארגז כללי של בני העיר. בלשון זה אמרו לי. ואנכי לא ידעתי מניין לחלק במלוה. בין דיחיד לדרבים. *איברא* מלוה דרבים גריעא לדעתי. אע"ג דאין צבור עני. מ"מ קידרא דבי שותפי לא קרירא ולא חמימא. ומצו מדחי ליה הכא והכא. ומי יוכל לדין עם שתקיף ממנו. *וגם* בבנקו גופה. דפשיטא להו. לדידי מספקא לי אי הוה מוחזק. ולכאורה איפכא מסתברא. דאע"ג דנחשב בטוח מאד. מ"מ אינה נגבית אלא בראית הפנקסים הנאמנים ומכוונים. ואם אירע בהם טעות. אינו גובה מעותיו. גם אם ירצו בעלי העיר לקחת מן הממון לצורך העיר. או בשעת תגר מלחמה. מי ימחה בידיהם. ולשתעי דינא בהדייהו. הילכך נ"ל דגרע אפילו משאר מלוה ליחיד בעלמא. דניתנה ליתבע בכל אופן. אפילו שוגג אפילו מוטעה ובכפייה ונגישה. ואפ"ה אינה אלא ראוי. ק"ו לזו. 

*וגדולה* מזו אני אומר אפילו בפקדון. לא מיבעיא היכא דכפריה דלא יטול פ"ש. אלא אפי' היכא דלא כפריה. ולא מיבעיא במפקיד מעותיו אצל שולחני. שמשתמש בהם והם עליו באחריות דאבדה. דפשיטא טובא. דאינו נוטל בהם חלק בכורה. דמלוה גמורה היא. אלא במפקיד אצל בע"ה. דאסור להשתמש בהן. מ"מ כיון דקיימי באחריותו לענין פשיעה. ואי נמי בעי. מצי שלח בהו יד (אע"ג דאיסורא הוא) ואי בעי. מצי למכפריה. אפילו הפקיד אצלו בעדים. שהרי אין צריך להחזיר לו בעדים. משו"ה ראוי מיקרי. כך נ"ל פשוט. *כללא* דמילתא. כל היכא דקיימי זוזי ברשות אחרת ואין למפקיד ראיה בעדים. שלא החזירם הנפקד. ושישנם בעין בידו. וגם שלא השתמש בהם מעולם להתחייב באחריותם. שהרי נעשו מלוה ביד הנפקד. לא יקח בהם בכור פי שנים. אלא דווקא בפקדון דאיכא עדים דאיתיה בעין. ושלא שלח בו הנפקד יד. כה"ג לא שנא זוזי או מטלטלי. יירש בה פי שנים. זהו הנראה לי. יעב"ץ.
