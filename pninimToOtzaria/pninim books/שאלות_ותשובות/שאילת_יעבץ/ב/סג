% שאלה סג

[^1]*ועל* דבר זוג המקשקש לשעות. והוא עשוי באופן שכשדוחקין בו. הוא מקיש כמנין שעות היום. אשר בעת ההיא. ועי"כ יודעים גם באפלה איזו שעה היא ביום ובלילה. *נ"ל* שמותר לדחוק בו בשבת כדי שיקשקש לידע השעה הנצרכת. כמו שמותר לערכו מע"ש. אע"פ שמקשקש בשבת. כמ"ש בס"ד בשי"ע (סמ"א) כי אין בקול זה משום כלי שיר. ולא משום חשש איסור כלל. א"כ גם לעשות בשבת שיקשקש ויודיע מנין השעות אין איסור. אכן מ"מ אע"פ שאנו מדמין לא מלאני לבי להתיר לעשות מעשה. אם לא לדבר מצוה. כגון שהוצרך לידע השעה המיוחדת לתפלה אם עומד בזמנה הראוי שלא יקדים ולא יאחר. וכיוצא בה למצוה עוברת. וכן לצורך דבר נחוץ מאד לעשותו בעונתו המוכשרת. מסתברא דשרי. יעב"ץ. 

[^1] אם מותר להשתמש ברטפשיר אורלאזי בשבת
