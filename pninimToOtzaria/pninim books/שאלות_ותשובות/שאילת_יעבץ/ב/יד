% שאלה יד

*נשאלתי* לחוות דעי. אף אני אם יש לסמוך ע"מ שהביא בהג"ה אה"ע סימן קנ"ז. להתנות בת"כ שאם תפול לפני יבם מומר. שלא {לוח השמטות:תהא} מקודשת:

*תשובה*

*אמנה* ידעתי שאין לסמוך על דעתי אפי' להחמיר. כ"ש שאין לי לעמוד במקום גדולים. שכבר מבואר הדבר בספרי האחרונים ז"ל. ומה מני יהלוך. להוסיף או לגרוע. 

[1^]*מ"מ* אמרתי אני עם לבי הדעת נוטה להחמיר כדברי הרב"י ז"ל מכמה טעמים. דממ"כ לא שפיר דמי. אי מתבטלי קידושין למפרע. הא ספינן ליה איסורא דקדשה (ופלגש שאסורה להדיוט לדעת הר"מ) ובעילות זנות. ואי קידושין גמורין הן. והתנאי בטל. משום דא"א להתנות בכה"ג. מצי מיתי להתיר יבמה לשוק (עשי"ע ח"א סכ"ח) ואפילו הוי תנאה. הא קיימא לן קידש על תנאי וכנס סתם. הוו קידושין ודאין. א"כ צ"ל דמתנה בשעת בעילה וכן בכל בעילה ובעילה. וזה דבר שא"א לסמוך עליו בחומר איסור כזה. 

*ועוד* נ"ל ראיה מפורשת. דאף מפני הדחק אין להטיל שום תנאי בנישואין. ואפילו התנה תנאו בטל (כ"ש כה"ג בתולה תנאו לעקור דבר מן התורה) מהא דתנן בהאשה רבה בהלכה אשתו למד"ה ואמרו לו שמתה ונשא אחותה ואח"כ באה אשתו. שמותרת לחזור לו. דמוקמינן לה באשתו מן הנשואין. דאע"ג דמן האירוסין אסורה לחזור לו. משום דאמרי תנאי הוי ליה בקידושי ראשונה וקידושי שניה תפסי. אפ"ה בנשואין שריא. דמי איכא למימר תנאי הוי ליה בנישואין. הא בהדיא דליכא למימר כלל תנאה הויא בנשואין. ואם איתא הא משכחת לה בכה"ג תנאי בנישואין. ואמאי קפסיק ותני בנישואין לעולם מותרת. ואהא סמכינן להקל. והכי איפסיקא הילכתא. ש"מ דאי אפשר כלל להתנות על נישואין. הנלע"ד מבלי עיון כתבתי יעבץ ס"ט. 

[1^] חיזוק דעת הסוברים שאין להתנות בנשואין שלא תזקק ליבום דלא כהגה דש"ע
