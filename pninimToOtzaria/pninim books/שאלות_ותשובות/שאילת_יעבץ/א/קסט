% שאלה קסט

*זו* ששאל מעכ"ת גדר הבנין לענין דינא דשיור אמה על אמה מבלי סיוד:

[^1]*נראה* דבית לאו דווקא. אלא ה"ה חדר א' במשמע. וא' הבונה בית העצים בית האוצרות. כדקיי"ל לענין מזוזה. ולענין שחוזר עליה מעורכי המלחמה. ולמקבל עליו לבנות בית. דבכל מקום חדר א' כל שהו נקרא בית. רק שיהא ראוי לדירת כבוד:

[^1] אף הבונה רק חדר א' צריך לשייר אמה בלי סיד ובית שי"ל חדרים הרבה דיו באמה א' שכנגד הפתח הראשון


*מיהו* מ"מ באמה על אמה פ"א סגי לכל חדרי הבית. אע"פ שי"ל חדרים רבים לא שנא ולא פלוג. וה"נ קיי"ל בעלמא (כדאיתא בהדיא כה"ג לענין מחזיק בנכסי הגר):

[^2]*אעפ"כ* כשזכיתי לבנות מחדש ולהוסיף באחורי ביתי חדר א' נאה לשם מצות סוכה. שעשיתיו בכותלי אבנים וסיד. חששתי להחמיר קצת להניח בו היכר מעט. דהיינו שהנחתי כנגד הפתח מקום קטן איזה טפחים אורך ורוחב מרובע. בלי סיוד לבן כדרך שנעשה לכותלים מלמעלה. ע"ג הסיד שטחין אותן בו. והוא מעורב עם חול ועפר ושחור במראהו:

[^2] בחומרא דטרכסיד יש מקום להקל מיהא בחדר נוסף טפל לבית ואולי אף לבנות בית שלם כך האידנא שרי ואפשר שע"ז סמכו כשנהגו להקל


*ועל* כן לא הקפדתי בו לחומרא דטרכסיד (דבלא"ה כיון דמידי דרבנן הוא. היה ראוי לפסוק כדברי המיקל. אלא משום דרבים פליגי עליה דר"י בהא קיי"ל כותייהו) מיהת כה"ג ודאי שפיר דמי. ולא עוד אלא אף בבונה כל הבית מחדש. נ"ל דאפשר לסמוך להקל בכך. דעד כאן לא קאסרי רבנן. אלא במניח הכותל כך. שכך עשו בימיהם. אבל אם סד עליו בסיד לבן על גביו. סגי ליה במניח מקום הנ"ל פנוי מבלי סיוד. לפי שמקומו ניכר היטב. שמשחיר כנגדו ואיכא היכירא טובא. כמדומה שכבר פשט המנהג להקל בכך. 

*ובחדר* הנ"ל שהחמרתי בו כנ"ל. הקלתי בו עוד שלא להקפיד על מדת אמה. כיון דחומרא היא בעלמא. בכל דהו סגי. והרי אמרו בשולחן אפי' דבר מועט דיו. הנלע"ד יעב"ץ ס"ט:
