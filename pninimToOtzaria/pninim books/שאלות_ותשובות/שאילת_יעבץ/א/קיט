% שאלה קיט

*בא* מעשה לידי בתפלין שהיה בשטה עליונה אות למ"ד שראשה מגיע לקצה הגליון בלי היקף קלף. וכן היה ג"כ אות פ"א בשטה תחתונה בסוף הקלף בלי היקף:

[^1]*והכשרתיו* ע"י שנטלתי מעט מראש הלמ"ד. וכן הקלשתי מעט ממושב הפ"א שהיה עב. ונשארו אות כראוי. דלמאי ניחוש לה. אי משום דבעינן מוקף גויל. הרי נעשו מוקפי גויל אחר הגרידה מעט. ולא גרע מנגעו האותיות זה בזה. דקיי"ל שמותר להפרידן בכל ענין. בין נדבקו אחר שנגמר צורתן בין קודם שנגמרה צורתן. ולמ"ד כשירין אפי' לא הפרידן. כל שראויין להפרד. וכ"ש למאן דס"ל דלא בעינן הקפת גויל בקצה הדף. כדמוכח מפשטא דתלמודא בההיא דאיפסיק וי"ו דויהרג בנוקבא. דלא שאני בין נעשה בתחלה לבסוף. ולאו ק"ו הוא דהא התם לא הוה אלא אות קטנה בספק וק"ל. ובלתי מוקפת. ואעפ"כ הכשירה בקריאת התינוק. מכ"ש כשנשארה האות שלמה ובהקפת גויל. ואף למ"ד דהתם מיירי אחר שנכתב בכשרות. מ"מ מודה בכה"ג. וכתבתי בחיבורי בס"ד שגם מהרלנ"ח ז"ל מודה בנשתייר אות שלם אחר הגרידה. ועוד שהיה ניכר שנעשה אח"כ הנלע"ד כתבתי יעב"ץ ס"ט:

[^1] שנכון לתקן בתפלין אותיות ארוכות יותר מדאי כדי שלא לפסלן ואין בכך כלום
