% שאלה קטז

[^1]*ובענין* הבדלת הסובב מגופו של מזבח. חזינא דפליג עלואי בתרתי. חדא דלא בעינן הפסקת רצפה. דאויר הסובב שפיר מיקרי קרקע לדבר זה לדעתו. לפי שאינו מן מקום המערכה. ובהא לא צריכנא למהדר אשינויי טובא. דאיברא היא מילתא דתליא באשלי רברבי. דרש"י פירש בהדיא דקרקע רצפה היא דעסקינן בה. וכך משמעות הלשון והענין בודאי. וגם התוס' שאמרו לאו דווקא. כבר מצאנו פשר דבר שמודים במקצת עכ"פ. כמו שכתוב בקונדרס בנין ב"ה באר היטב בס"ד. ומיהא הא פשיטא טפי. דאף להתו' ס"ל דאויר סובב אינו נקרא קרקע לענין זה. עיין בזבחים (דפ"ז ע"ב) ד"ה אויר יש בין כבש (עם שדבריהם צ"ע) א"כ יש לנו הודאת בעל דין. ועל כרחו יכוף מעכ"ת ראשו להודות על האמת. ולבטל דעתו מחמת שאינו מקום מערכה:

[^1] הסרת פקפוקי השואל מעלי במ"ש בענין הבדלת סובב המזבח


*ותדע* אף לדידיה מי ניחא. למ"ד עושין מערכה ע"ג סובב. הפסקה במאי מיקיימא. הרי שהוא עצמו מקום מערכה. וכיון דאתינן להכי. דמוכרח להיות מודה במקצת הסובב. שמופסק מעצמו של מזבח בצד הכבש. סוף שיודה בכל. ויתן מקום לדברנו בהפסקת סובב כולו. שמובדל כמלא נימא עכ"פ. כדי לקיים מקרא סביב ורבוע:

*ועוד* זה שכתב מעכ"ת דע"כ גוף הסובב מקרקע עזרה יחשב. דאלת"ה א"כ המזבח מקום המערכה בנוי על חלול ולא על אדמה ממש עכ"ד. והמה נפלאו ממני. כי מה ענין חלול לכאן. וכי בשביל הבדלה כמלא נימא המפסקת בין סובב למזבח עד קרקע רצפה בלבד. יפרח המזבח באויר. ומי חפר האדמה שתחתיו. באמת לא ירדתי לסוף דעתו בזה. ואפי' כך היה אם מצותו בכך. מה בכך. ולטעמך תקשי טפי אשיתין. דמחוללין ויורדין עד התהום: וראייתו מעשיית המזבח. ג"כ לא מצאו חזון רעיוני. ולא ראו עיני. והשגתי חסרה ולא מצאה ידי. ואתה תבחר ותקרב רחוקים בזרועך וימינך כי רציתם עליך השלכתי יהבי בזה לברר דבריך כי נעמו דברי ידידי חמודי:

*אהו'* ידיד נפשי אקוה ידינני לזכות על כי אחרו פעמי תשובתי כי לא אוכל לנחץ הכתיבה כל פעם כרצוני כימים מקדם שהייתי מהיר במלאכתי. ועתה בעונותי נתרשלו ידי ורפו כוחותי בפרטות מטעם עונת האורח הבא בזמנו ושלא בזמנו צריך אני להשמר מתנועה גדולה ויתרה. וגם בימים החמים הללו שהיו כאן בשבוע העברה והלזו יצאה חמה מנרתקה. וגם עסקי ביתי וטרדות שונות סבבוני והכריחוני לתחוב הקולמוס לתיקה. וע"כ שלא בטובתי שימשה ההפסקה. גם ברצותי להשאיר לי העתקה. כדי לידע על מה אדני כתבי הטבעו בבואי לשוב ולחזור על הראשונות. ואין לי איש התומך בידי הכהה ואין מתחזק עמדי בכל אלה לולי חסדי ה' המרובים כי לא תמנו. והוא ית' יחזק ידים רפות ואל יעזוב חסדו מעמנו וישכילנו ויצליחנו בכל דרכנו כי"ר. הדש"ת יעב"ץ ס"ט:
