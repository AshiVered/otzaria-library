% שאלה סג

*שם* שאלה ס' מי שבירך שהחיינו על ב' מיני פירות ואח"כ ראה פרי מורכב משניהם אם יחזור ויברך שהחיינו. תשובה אם הוא מורכב מין בשא"מ אפשר שאין לברך עליו. שכל דבר שעשו ב"א נגד רצון הבורא איך יאמר שהחיינו אע"ג דמותרים באכילה עכ"ל:

*ואיני* יודע למה ישתנה דין ברכת שהחיינו. מברכת האכילה. שכיון שמותר באכילה שאין אסור כ"א כלאי הכרם. א"כ כשבא לאכלו צריך לברך על הנאתו. שא"א ליהנות מן העה"ז בלי ברכה. וגם שהחיינו היא ברכת ההנאה שנהנה בראייה. ועוד הגוי שנטעו והרכיבו לא עשה נגד רצון הבורא שלא הוזהרו על ההרכבה אלא ישראל. אם לא לדעת יחידית דפד"מ (ולענין אתרוג מורכב למצוה וכן שופר דכלאים עמ"ש בס"ד במקומו בחבורי לטא"ח):

[^1]*ולמה* לא נברך עליו. לא יהא אלא הרואה בריות נאות ע"א שמברך עליהן ונותן הודאה ושבח לבוראם. ואע"פ שעמידתן בעולם ודאי היא נגד רצון הבורא. אם לא שנתן ארך אפים לעוברי רצונו. ואפי' על הממזר הנאה נראה שיש לברך. אע"פ שאין הרכבה פסולה יותר ממנו. מדלא איפליגו ביה. ועוד דהא ממזר עדיף מגוי ועדיף אפי' מגר. כ"ש בפרי המורכב שאין קיומו בעולם נגד רצון הבורא כלל. אדרבה אפשר גם הוא מצרכי העולם וישובו. מאחר שנתהוה לרצון הבורא ית'. כי אי אפשר המצא דבר בלתי רצונו. רק שנאסרה עשייתו ע"י האדם. כי הרבה שלוחי ההשגחה. ואמצעיים רבים למקום עושי רצונו. הא למה זה דומה למלך שיש לו פקידים שונים מנויים איש על משמרתו. ופקודתו של זה אינה של זה. הנכנס במשמרו של חברו שלא ברשות. הרי זה נמצא מחייב ראשו למלך. עם היות המעשה ההוא נרצה למלך ע"י הפקיד הנתון מאתו לכל דבר המלך. וכן יש דברים רבים שהן מפאת עצמן צורך גדול. ונאסרה עשייתן מצד חסרון הכנת האדם דוק ותשכח. לכן נ"ל שאין חשש בזה ויש לברך עליו גם ברכת הראיה כברכת האכילה. ואפי' כבר בירך על מינין פשוטין שהורכב מהן. לדידן דסמכינן אפיסקא דס"ח כמ"ש בס"ד במקומו ובלח"ש פ"ב דפאה. יעב"ץ:

[^1] השגה עמ"ש בהלקט שאין לברך ברכת הראיה על פרי מורכב כלאים אלא יש לברך עליו שהחיינו וכן לשאר ברכות הראיה בשאר פסולי הרכבה
