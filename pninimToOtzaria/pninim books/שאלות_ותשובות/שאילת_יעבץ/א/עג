% שאלה עג

ברודא התפ"ג

*שאלת* יין צימוקים אם יש לו דין מי פירות שאין מחמיצין:

[^1]*תשובה* א"מ הגאון ז"ל בספרו סי' ק"מ השיג על הר"ד שהביאו מהרי"ט בתשו' בעניין יין צמוקים שהוא יין גמור לענין מי פירות שאינן מחמיצין. ודחה ראייתו מאותה שאמרו יין צמוקים לא יביא ואם הביא כשר. באומרו שאינה ראיה דיין צימוקים השנוי בברייתא בלוקח צימוקים ועוצרם בקורה והוציא יינם בלי תערובת מים:

[^1] תיותא כלפי סנאיה דאמ"הג ז"ל בדין י"צ אם מחמיצין דלכאורה אשתמיטו ליה כל הני תנאי קמאי ובתראי איברא איכא לתרוצי


*ואני* מצאתי בריב"ש סי' ט' שהבין ג"כ פירוש יין צימוקים האמור כהר"ד שהביא המבי"ט. וכן נראה שקצת דוחק יש בפירושו של א"מ הגאון ז"ל שאחר שנצטמקו הענבים ויבשו כל צרכן. איך אפשר שיוציאו מהן יין בלי תערובת מים. ושוב עיינתי וראיתי שכל המפרשים והפוסקים שוים בדבר זה. וכולם הסכימו לדעת אחת לפרש יין צימוקים דפ' המוכר פירות ע"י שרייה במים. כמבואר ברי"ף פ' ע"פ משם בה"ג וברמב"ם פ' כ"ט מהל' שבת ובטור א"ח סי' ער"ב ובב"י שם סי' ר"ב וברא"ש פ' המוכר פירות {לוח השמטות: וכן מצאתי עוד מפורש להרדב"ז ז"ל (סקפ"ד) בפשיטות דכשר לנסכים. עם שנסתפק שם במי שרייתן קודם שנתחממו ובטרם עבר עליהן זמן מה דההיא שעתא ודאי מיא בעלמא נינהו. ואפ"ה לא החליט ז"ל לשלול מהן דין יין צמוקים}. ואשתומם כשעה חדא שא"א לי לצייר שנעלם ח"ו כל זה מעיני קדושתו. ואגב שיטפיה יכתוב כן ואשתמיטו ליה כל הני תנאי. שזה לנמנע יחשב בחק גדולתו:

*ואשר* אני רואה להתנצלות אמיתי. שאין ראיה מכל המפרשים הנ"ל. דעכ"פ מיירו בעוצרן בקורה כדמשמע לישנא דהרי"ף ז"ל. ואע"ג דכתב שרינן להו במיא. היה ז"ל סבור בו שאינו אלא ללחלחם כדי שיוציאו יינם הנתייבש בהם. אבל כשעוצרין אותן אין נותנין עליהן מים הרבה כשלנו. ובאמת אין זה כל כך רחוק בדעת הרי"ף ויש לסייעו ואין להאריך:

[^2]*ונ"ל* בדרמא תלתא ואייתי ארבעה ודאי חמרא מעליא הוא. דלא גרע משמרים דבכה"ג חמרא מעליא הוי. ובאמת אף שנראה לכאורה דגרע ממזוג כמ"ש א"מ הגאון ז"ל. מיהא במזוג הא אמרינן דעלויי עלייה לענין ק"ה ובה"מ. ודילמא ה"ה לענין מי פירות שאין מחמיצין. דהא חזינן לבש"ע בסי' תס"ב שסמך להקל בהן במים שנותנין ביין בשעת הבציר אפי' הרבה רק שנתבטל תחלה. שדין יין גמור יש לו לכל דבר וגם לענין מ"פ ודו"ק שם. ואולי אפי' לנסכים כשר יין כזה שנתבטלו בתוכו מים כדלעיל. ודין יין ממש יש לו לכל הלכותיו הן לענין ברכה וקידוש היום ובה"מ ויין נסך. וכן לעניין מקח וממכר כמו ששנינו בשילהי הזהב מקום שנהגו להטיל מים ביין יטילו. ואוקימנא לה בין הגתות. ונ"ל שמשם יצא לו לסמ"ג הא דהכא לענין מ"פ נמי מים שנותנין ביין בשעת הבציר דין יין גמור יש לו. ע"ש במ"ש המגיד. וגם לענין נסכים כך דעתי נוטה. ולפ"ז אפשר ג"כ שאין הכרח לומר שיין צימוקים שלנו גרע ממזוג. דילמא שאני י"צ אע"ג דאית ביה מיא טובא. אפ"ה עדיף מחמרא מזיגא. והנה בי"ד לענין נסך נפסק בסי' קל"ד דיין במים בטל בששה. ובי"צ פסק דיש לו דין יין גמור כמבואר ריש סי' קכ"ג ומקורו מתשו' מהר"לנח. וגם ממנו נלמוד די"צ דין יין גמור יש לו לכל משפטיו ודו"ק יעב"ץ ס"ט:

[^2] וחילוק בי"צ גופיה וסמך למ"ש סמ"ג דמים שנותנין ביין בעת הבציר בטל וחשיב מי פירות
