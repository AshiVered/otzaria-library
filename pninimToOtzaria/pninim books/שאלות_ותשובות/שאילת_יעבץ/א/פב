% שאלה פב

הת"צ

*מעשה* בא' שנפסק לו קרן טליתו בשבוע שחל ט"ב בתוכה. ולא היה לו בגד בד"כ אחר לקיים מצות ציצית. מסופקני איך להורות בזה כי גזרת חכמים שלא ללבוש בגד חדש באותה שבת. ואם לא יעשה חדש יתבטל מציצית באותן הימים. שלא היה אפשר לו בתיקון הישן. דהוה מנא דלא שוי חבוליא:

[^1]*ומ"מ* נ"ל שאם אין לו טלית אחרת כל עיקר. ולא אפשר בשאלה כדי שיהא עליו ציצית. לפחות בשעה שמתפלל. יש להתיר לו דודאי לא גזרו אכה"ג דמילתא דלא שכיחא היא. ועדיף ממי שאין לו אלא כתונת א' שהקלו לו לצורך הגוף. כ"ש לצורך מלבוש הנשמה. וכיון שכל הקורא ק"ש ומתפלל בלי ציצית כאלו מעיד עדות שקר. מוטב שיעשה לו בגד חדש לקיים המצוה. אבל אם מצוי לו לעת התפלה. לא יעשה אע"פ שהולך כל היום בלי ציצית. והרי הוא כמנודה לשמים. במזיד דברים אמורים. וזה אנוס ע"פ תקנת חכמים. וטוב שלא יבטל גזרתם. כיון דלא ענשי אעשה וכה"ג ליכא למיחש מידי. ומאחר שאינו חובת גברא מדוע לא תהא תקנת חז"ל במקומה עומדת נ"ל יעב"ץ ס"ט:

[^1] הערום ממצות ציצית שרוצה לעשות לו טלית בד"כ חדש בשבוע שחל ט"ב בתוכה פעמים שמותר ופעמים אסור
